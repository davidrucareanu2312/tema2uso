donald john trump (n. 14 iunie 1946, new york, new york, sua) este un om de
afaceri, politician american și cel de-al 47-lea președinte al statelor unite.
în trecut, acesta a fost cel de-al 45-lea președinte al statelor unite între
2017 și 2021. el este al doilea președinte al statelor unite din istorie cu două
mandate neconsecutive. primul președinte al statelor unite care a reușit această
performanță a fost grover cleveland. înainte de a intra în politică, trump a
fost om de afaceri și de televiziune. născut și crescut în queens, new york,
trump a urmat studiile doi ani la universitatea fordham⁠ și a primit o diplomă
de licență în economie de la școala wharton a universității din pennsylvania⁠.
el a devenit președintele afacerii imobiliare a tatălui său fred trump în 1971,
pe care a redenumit-o organizația trump și și-a extins operațiunile la
construirea sau renovarea de zgârie-nori, hoteluri, cazinouri și terenuri de
golf. trump a început mai târziu diverse proiecte secundare, în special prin
acordarea de licențe pentru numele său. trump și afacerile sale au fost
implicate în peste 4.000 de acțiuni judiciare de stat și federale, inclusiv șase
falimente. el a deținut marca concursurilor de frumusețe miss univers din 1996
până în 2015 și a produs și găzduit seria de televiziune de realitate the
apprentice din 2004 până în 2015. pozițiile politice ale lui trump au fost
descrise ca fiind populiste, protecționiste, izolaționiste și naționaliste. a
intrat în cursa prezidențială din 2016 drept candidat republican și a fost ales
printr-o victorie surpriză a colegiului electoral asupra candidatului democrat
hillary clinton în timp ce a pierdut votul popular. a devenit primul președinte
american fără experiență militară sau politică. alegerile și politicile sale au
stârnit numeroase proteste. trump a făcut multe declarații false și înșelătoare
în timpul campaniilor și președinției sale, într-o măsură fără precedent în
politica americană. multe dintre comentariile și acțiunile sale au fost
caracterizate ca fiind rasiste, misogine, abilitiste sau homofobe. în timpul
președinției sale, trump a ordonat interzicerea accesului cetățenilor din mai
multe țări cu majoritate musulmană în sua, invocând preocupări de securitate.
după provocări legale, curtea supremă a confirmat a treia revizuire a politicii
el a adoptat un pachet de reducere a impozitelor pentru persoane fizice și
companii, anulând sancțiunea mandatului de asigurare medicală individuală din
legea privind îngrijirea accesibilă (aca)  dar nu a reușit să abroge și să
înlocuiască aca în ansamblu. el i-a numit pe neil gorsuch, brett kavanaugh și
amy coney barrett la curtea supremă. în politica externă, trump a urmărit agenda
america first. renegocierea acordului de liber schimb nord-american (nafta) ca
acordul sua-mexic-canada (usmca) și retragerea sua din negocierile comerciale
ale parteneriatului trans-pacific. acordul de la paris privind schimbările
climatice și acordul nuclear cu iranul. el a impus tarife de import care au
declanșat un război comercial cu china, a mutat ambasada sua în israel de la tel
aviv la ierusalim și a retras trupele americane din nordul siriei și irak. s-a
întâlnit de trei ori cu liderul nord-coreean kim jong-un, dar discuțiile despre
denuclearizare s-au întrerupt în 2019. la 3 ianuarie 2020, trump a ordonat
uciderea generalului iranian qasem soleimani ceea ce a stârnit represalii din
partea iranului prin atacarea bazelor americane din irak. el a reacționat lent
la pandemia de covid-19, a minimizat amenințarea, a ignorat sau a contrazis
multe recomandări ale oficialilor din domeniul sănătății și a promovat
informații false despre tratamente nedovedite și disponibilitatea testării. o
anchetă specială condusă de robert mueller a constatat că trump și campania sa
au beneficiat de intervenția rusă în alegerile prezidențiale din 2016, dar nu au
găsit suficiente dovezi pentru a acuza acuzații de conspirație criminală sau
coordonare cu rusia. mueller l-a investigat și pe trump pentru obstrucție de
justiție, iar raportul său nu l-a acuzat și nici nu l-a exonerat pe trump de
acea infracțiune. după ce trump a solicitat ucrainei să-și investigheze rivalul
politic joe biden, camera reprezentanților l-a acuzat în decembrie 2019 pentru
abuz de putere și obstrucționarea congresului. senatul, majoritar sub control
republican, l-a achitat de ambele acuzații în februarie 2020. trump a pierdut
alegerile prezidențiale din 2020 în fața lui biden, dar a refuzat să admită
înfrângerea. el a făcut acuzații nefondate de fraudă electorală, a făcut
presiuni asupra oficialilor guvernamentali a lansat o serie de provocări
juridice nereușite pentru a încerca să răstoarne rezultatele și a ordonat
administrației sale să nu coopereze în tranziția prezidențială. aliații lui
trump din congres au indicat că vor obiecta la certificarea congresului a
rezultatelor pe 6 ianuarie 2021. în acea zi, protestatarii pro-trump au asaltat
clădirea capitolului sua, la instigările lui trump, perturbând certificarea
alegerilor prezidențiale, ceea ce a dus la evacuarea congresului. donald john
trump s-a născut la 14 iunie 1946, în cartierul jamaica din districtul queens,
unul dintre cele cinci districte ale orașului new york. părinții lui donald,
fred și mary, au avut cinci copii (3 băieți și 2 fete), din care donald era al
patrulea: maryanne (născută în 1937), fred junior sau fred jr. (născut în 1938),
elizabeth (născută în 1942), donald (născut în 1946) și robert (născut în 1948).
fratele mai mare al lui donald, fred junior, a murit în 1981 la vârsta de 43 de
ani din cauza alcoolismului, acest eveniment tragic l-a determinat pe donald să
evite să încerce vreodată consumul de alcool sau să fumeze. donald trump este de
origine germană din partea tatălui său și de origine scoțiană din partea mamei
sale; bunicii și bunicile lui donald s-au născut în europa. „bunicul din partea
mamei era pescar iar bunicul din partea tatălui (născut în bavaria) a fost
ucenic-bărbier într-o mică frizerie din germania (înainte de-a ajunge în
america, unde a devenit patron de restaurant și investitor)”. tatăl său, fred
trump (1905-1999) s-a născut în queens, părinții lui fiind din kallstadt,
germania, și a devenit unul dintre cei mai mari dezvoltatori imobiliari din
orașul new york și de pe coasta de est a sua. mama lui donald trump, mary anne
trump (născută macleod, 1912-2000), s-a născut în scoția (în satul tong de pe
insula lewis) și a venit în sua în 1930, la vârsta de 18 ani. fred și mary s-au
întâlnit în new york și s-au căsătorit în 1936, stabilindu-se împreună în
queens. în cartea intitulată fenomenul trump, scriitorul român mihai neamțu
susține importanța educației informale primită de tânărul donald în familie: „pe
linie maternă, etosul scoțian i-a predat visul independenței financiare. pe
linie paternă, cultura germană i-a transmis cultul muncii și credința în lucrul
bine făcut”. unchiul său john g. trump, profesor la massachusetts institute of
technology în 1936-1973, a fost implicat în cercetări militare, inclusiv în
dezvoltarea radarului pentru aliați în cel de al doilea război mondial; el a
participat și la proiectarea primelor generatoare de raze x folosite în
radioterapie care au crescut speranța de viață a pacienților cu cancer, iar în
1943, biroul federal de investigații l-au solicitat ca să examineze documentele
și echipamentele lui nikola tesla după moartea acestuia într-o camera din
hotelul new yorker. bunicul lui donald a fost friedrich trumpf, care a emigrat
în statele unite în 1885 și și-a schimbat numele său în frederick trump; el s-a
îmbogățit în perioada goanei după aur din america deținând restaurante și
hoteluri în orașe prospere și pensiuni, ca cele din zona orașului seattle,
statele unite, și regiunea klondike, canada; după moartea sa, soția sa elizabeth
și fiul lor fred au preluat afacerile în „elizabeth trump & son”. dacă bunicul
lui donald a început afacerea familială, tatăl său fred a fost un adevărat
magnat imobiliar din new york, și a acumulat o uriașă avere familială pe care a
transmis-o fiului său. donald trump a spus că este mândru de originea sa
germană; el a participat în calitate de mare mareșal în 1999 la parada germano-
americană steuben din orașul new york. drumpf, numele ancestral al familiei, s-a
schimbat în trump în timpul războiului de treizeci de ani din secolul al 17-lea.
donald trump nu a știut dintotdeauna că are origini germane, crezând o vreme că
este suedez, pentru că se pare că tatăl său și-a ascuns originea din cauza
ascensiunii nazismului în germania, care crease o imagine proastă germanilor în
sua. mass-media germană a relatat că unii locuitorii din kallstadt „sunt
rușinați” din cauza asocierii lor cu trump, iar proprietarii casei în care a
trăit în primii ani de viață bunicul său frederick trump au scos imobilul la
vânzare, preferând să se mute undeva unde „nu vor mai fi hărțuiți de media în
propria casă” după alegerea lui donald trump ca președinte. trump are cinci
copii din trei căsătorii și opt nepoți. primele sale două căsătorii s-au
terminat prin divorțuri care au fost intens mediatizate în presa de scandal.
prima sa soție a fost un manechin de origine cehă, ivana zelníčková cu care
trump s-a cununat la 7 aprilie 1977 la biserica colegială marble din manhattan
într-o ceremonie realizată de unul dintre cei mai renumiți miniștri ai americii,
reverendul norman vincent peale. ei au avut trei copii: donald jr. (născut la 31
decembrie 1977), ivanka (născută la 30 octombrie 1981) și eric (născut la 6
ianuarie 1984). donald jr., ivanka și eric sunt în prezent vicepreședinți
executivi ai companiei organizația trump. ivana a devenit cetățean naturalizat
al statelor unite în 1988. donald trump a fost poreclit „donaldul” („the
donald”) deoarece soția sa ivana l-a numit așa într-un articol din 1989 de pe
copertă revistei spy. la începutul anului 1990, căsătoria frământată de probleme
a lui trump cu ivana și aventura sa cu actrița marla maples au fost relatate în
presa de scandal. ivana trump în 1990 a depus o cererea de divorț, invocând
tratamentul „crud și inuman” și infidelitatea magnatului pe care l-a surprins
personal pe pârtia de schi din aspen alături de iubita sa, marla maples. a urmat
o bătălie judiciară care a durat trei ani, divorțul fiind soluționat în 1992. a
fost unul dintre cele mai scumpe divorțuri din lume. ivana a primit de la donald
20 de milioane de dolari, casa familială în valoare de 14 milioane de dolari din
connecticut în care au locuit, o pensie anuală de 350.000 de dolari pentru
creșterea celor trei copii, dreptul de a-și păstra toate bijuteriile, plus cel
de co-folosință a casei luxoase de vacanță mar-a-lago din palm beach. ea a scris
o carte pentru femei despre aceasta „cum să faci față divorțului și să te bucuri
de viață din nou” („coping with divorce and enjoying life again”). în 1992,
trump a câștigat un proces intentat fostei soții pentru încălcarea clauzei de
confidențialitate din acordul lor de divorț prin dezvăluirea unor lucruri despre
el în cartea ei. în 2015, ivana a spus că ea și donald „sunt cei mai buni
prieteni”. donald trump jr. a absolvit școala wharton din cadrul universității
pennsylvania. în 2005 s-a căsătorit cu manechinul vanessa kay haydon, cu care
are 5 copii: kai madison (născută la 12 mai 2007), donald john iii (născut la 18
februarie 2009), tristan milos (născut la 2 octombrie 2011), spencer frederick
(născut la 21 octombrie 2012) și chloe sophia (născută la 16 iunie 2014). ivanka
trump a absolvit în 2004 școala wharton a universității din pennsylvania cu o
diplomă de licență în științe economice. s-a convertit la iudaism după ce s-a
căsătorit în 2009 cu jared kushner, de naționalitate evreu, care este fiul unui
investitor imobiliar din new york. au trei copii: arabella rose kushner (născut
la 17 iulie 2011), joseph frederick kushner (născut la 14 octombrie 2013) și
theodore james kushner (născut la 27 martie 2016). eric frederick trump a
absolvit cu o diplomă în finanțe și management universitatea georgetown din
washington. s-a căsătorit în 2014 cu lara lea yunaska, o producătoare la
televiziunea cbs. cea de-a doua soție a lui donald trump a fost actrița marla
maples, născută la 27 octombrie 1963, în orașul cohutta din statul georgia, sua.
ei s-au căsătorit pe 20 decembrie 1993 și au împreună o fiică tiffany, născută
la 13 octombrie 1993. căsătoria lor a durat 6 ani. cuplul s-a despărțit în mod
oficial în mai 1997, iar divorțul lor a fost finalizat în iunie 1999. tiffany a
fost numită după renumitul magazin de bijuterii tiffany & company din new york;
trump a cumpărat în 1980 dreptul de a folosi spațiul de deasupra acestui magazin
ceea ce i-a permis să construiască alături turnul trump (trump tower) de pe
strada fifth avenue din new york. tiffany a fost crescută de mama ei în orașul
calabasas din statul california, unde a trăit până când a absolvit școala
viewpoint. în 2014 tiffany trump a absolvit universitatea pennsylvania. în 1998,
trump a început o relație cu manechinul de origine slovenă melania knauss, care
a devenit a treia soție a sa. ei s-au logodit în aprilie 2004 și s-au căsătorit
la 22 ianuarie 2005 la biserica episcopală bethesda-by-the-sea, de pe insula
palm beach din florida, apoi a urmat o recepție la moșia lui trump, mar-a-lago.
în 2006, melania a devenit cetățean naturalizat al statelor unite. trump și
melania au un fiu, barron trump, născut la 20 martie 2006. (donald trump a
folosit anterior pseudonimul „john baron” sau „barron”, în unele tranzacții
comerciale sau în alte scopuri). pe lângă engleză barron vorbește fluent
slovena, limba nativă a mamei, pe care a învățat-o de la ea. într-un interviu
din februarie 2009, acordat programului nocturn de știri nightline al companiei
de televiziune americană abc, trump a mărturisit că pentru primele sale două
soții a fost greu să concureze cu pasiunea sa pentru afaceri. fratele lui trump,
fred jr., a murit de alcoolism în 1981 înaintea tatălui lor fred trump (numit și
fred sr.). fred jr. avea un fiu, fred iii, și o fiică, mary. la scurt timp după
ce tatăl lui donald trump a decedat în 1999, soția lui fred iii a născut un
băiat cu probleme medicale grave, acesta fiind atins de o paralizie cerebrală.
donald trump și familia sa s-au oferit să plătească facturile pentru serviciile
medicale acordate acestui băiat prin intermediul companiei fred sr. (tatăl lui
donald acorda gratuit asigurarea medicală familiei sale timp de mai multe
decenii prin intermediul companiei sale fred sr.). însă fred iii a dat în
judecată familia lui donald pentru o presupusă „influență abuzivă” asupra lui
fred sr. lovit de o demență, pentru a obține o reducere a cotei care revenea lui
fred iii și surorii sale maria prin testamentul bunicului lor, dar donald trump
a atribuit cota redusă din testament antipatiei tatălui său față de mama lui
fred iii și a sistat ajutorul financiar pentru fiul lui fred iii. ajutorul a
fost reluat printr-o hotărâre judecătorească până la rezultatul unui proces
civil, care a fost apoi soluționat. religia trump este prezbiterian (adică
protestant calvinist). el a spus că de când era copil a început să meargă la
prima biserica prezbiteriană (first presbyterian church) aflată în cartierul
jamaica din districtul queens, orașul new york. trump a frecventat școală
duminicală bisericească și a primit confirmarea botezului la această biserică.
într-un interviu din aprilie 2011 de la programul de televiziune the 700 club,
el a comentat: „sunt un protestant, sunt un prezbiterian. și să știți că am avut
o relație bună cu biserica de-a lungul anilor. cred că religia este un lucru
minunat. cred că religia mea este o religie minunată”. trump a spus în 2015
oamenilor adunați la un miting electoral din carolina de sud că el a frecventat
biserica colegială marble, unde s-a căsătorit cu prima sa soție ivana în 1977.
cei de la biserica marble au spus că, deși trump a avut o relație îndelungată cu
biserica, el nu a fost un participant activ al bisericii marble. trump este, de
asemenea, vag afiliat la biserica prezbiteriană lakeside din orașul west palm
beach, statul florida, care se află în apropiere de moșia sa din palm beach.
trump a spus că deși participă la sfânta împărtășanie, el nu și-a cerut iertare
de la dumnezeu pentru păcatele sale. el a declarat: „dacă fac ceva greșit, eu
numai încerc să corectez acest lucru. nu-l chem pe dumnezeu în asemenea
situații”. trump își numește cartea sa the art of the deal (1987) „a doua carte
a mea preferată din toate timpurile”, și a spus în campania sa electorală:
„știți care este prima mea carte? biblia! nimic nu întrece biblia”. refuzând să
spună care este versetul său preferat din biblie, trump a spus: „e o chestiune
absolut personală. nu-mi place să fac acest lucru cunoscut public oamenilor pe
care abia îi știu”. cu toate acestea, cunoștințele sale religioase au fost puse
sub semnul îndoielii, după un discurs la universitatea liberty din orașul
lynchburg, în care el s-a referit la a doua epistolă a lui pavel către corinteni
ca „two corinthians” în locul formulei clasice „second corinthians” stârnind
chicote în sală. trump întreține relații cu mai mulți lideri naționali ai
bisericilor protestante evanghelice și ai altor biserici creștine, printre care
se numără tony perkins și ralph e. reed jr.  în timpul campaniei sale
prezidențiale din 2016, el a primit o binecuvântare de la preotul ortodox grec
emmanuel lemelson. trump are legături cu comunitatea evreiască americană. la o
ceremonie de decernare a premiilor ziarului newyorkez algemeiner journal la care
i s-a acordat premiul algemeiner liberty, el a fost întrebat despre nepoții săi
evrei. referindu-se la fiica sa ivanka, care s-a convertit la iudaism înainte de
a se căsători cu jared kushner, trump a spus: „nu numai că am nepoți evrei, am
și o fiică evreică; iar eu sunt foarte onorat de aceasta... cu toate că nu era
în planul meu, eu sunt foarte bucuros că s-a întâmplat așa”. înaintea absolvirii
universității din pennsylvania, trump și-a început cariera imobiliară la
compania elizabeth trump and son, care aparținea tatălui său fred trump și care
era axată pe imobile locative pentru clasa de mijloc din districtele newyorkeze
brooklyn, queens și staten island. când era student la universitate, el și tatăl
său fred au făcut o investiție de 500.000 dolari pentru a redeschide cu succes
complexul de apartamente sechestrat swifton village din orașul cincinnati
(statul ohio). el a preluat controlul companiei elizabeth trump and son în 1971
și printre primele sale acțiuni a fost redenumirea ei în the trump organization
(organizația trump). în 1973 el devine directorul acestei organizații. în acel
an, el și tatăl său au nimerit în centrul unei sporite atenții atunci când
departamentul justiției a declarat că ei au manifestat o atitudine
discriminatorie față de negrii care doreau să închirieze apartamente, în loc să
facă pur și simplu o filtrare a persoanelor cu venituri reduse așa cum trump a
menționat. un acord a fost semnat în 1975 în care trump nu a recunoscut să fi
făcut vreo fărădelege, și în cadrul acestui acord era stipulat că candidații
minorității calificați pentru a primi apartamentele neocupate vor fi
reprezentați de către liga urbană (urban league) a orașului new york. prima mare
afacere al lui trump din manhattan a fost remodelarea în 1978 a vechiului hotel
commodore într-un nou hotel grand hyatt situat lângă gara feroviară newyorkeză
grand central, care a fost finanțată în mare parte printr-un împrumut de
construcție în valoare de 70 milioane dolari garantat în comun de fred trump și
lanțul hotelier hyatt. în 1978, trump a terminat negocierile pentru construirea
turnului trump (trump tower), un zgârie-nori cu 58 de etaje și 202 metri
înălțime, în cartierul de afaceri midtown din districtul manhattan, iar ziarul
the new york times a menționat „persistența” lui și „aptitudinile sale de
negociator”. construirea turnului a fost terminată în 1983, și el găzduiește
reședința primară a lui donald trump care este un apartament de tip „penthouse”
(apartament de lux cu terasă situat la ultimul etaj) și sediul organizației
trump. turnul trump a fost sediul teleshow-ului ucenicul (the apprentice) de la
televiziunea nbc, care includea și un set complet funcțional al studioului de
televiziune. reparațiile patinoarului wollman rink din parcul central (central
park) din manhattan, construit în 1955, au fost începute în 1980 de către un
antreprenor general, fără a avea vreo legătură cu trump, cu un program de
construcții scontat pe 2 1/2 ani, care nu au fost finalizate nici până în 1986.
trump a preluat în 1986 proiectul de renovare a patinoarului, finalizându-l în
trei luni cu 1.950.000 dolari, cu 750.000 dolari mai puțin decât bugetul
inițial, iar apoi a administrat patinoarul timp de un an, iar toate profiturile
au fost donate în scopuri caritabile în schimbul drepturilor de concesiune a
patinoarului. trump a cumpărat hotelul plaza din manhattan în 1988, plătind 400
milioane de dolari și a numit-o pe soția sa ivana ca director pentru a gestiona
funcționarea, renovarea bunastatea si afacerile hotelului.